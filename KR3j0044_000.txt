# -*- mode: mandoku-view -*-
#+TITLE: 蘆浦日記
#+DATE: 2019-03-29 21:29:10.463516
#+PROPERTY: ID KR3j0044
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 0
<pb:KR3j0044_WYG_000-1a>¶
　　欽定四庫全書　　　　　子部十¶
¶
　　蘆浦筆記　　　　　　　雜家類二(雜考之屬)¶
¶
　　提要¶
¶
　　(臣)等謹案蘆浦筆記十卷宋劉昌詩撰昌詩¶
字興伯江西清江人第七卷仙卜一條稱開¶
禧乙丑竊太常第則寜宗元年登進士書未¶
有嘉定乙亥自䟦稱捐俸刻于六峰縣齋則¶
嘗為縣令但六峰不知為何地前有嘉定癸¶
<pb:KR3j0044_WYG_000-1b>¶
酉自序稱服役海陬賣鹽外無職事惟繙書¶
以自娛凡先儒之訓傳厯代之故實文字之¶
訛舛地理之遷變皆得溯其源而尋其流盖¶
其監華亭蘆瀝埸鹽課時作故以蘆浦為名¶
也書中草鞋大王一條稱紹興癸丑余客淮¶
南云云癸丑為紹興三年下距嘉定乙亥凡¶
八十三年計其年且百餘嵗必無尚為縣令¶
之理即距開禧乙丑亦七十三年計其年當¶
<pb:KR3j0044_WYG_000-2a>¶
過九旬更必無登第之理考紹熙五年亦為¶
癸丑或傳寫訛舛以熙為興歟其書多糾呉¶
曾能改齋漫録之失其論泥軾屏星金根車¶
諸葛亮表脱句孫叔敖碑舛訛歐陽修誤題¶
多心經杜甫詩錯簡皆有特識又張栻慤齋¶
銘本集不載黄庭堅詠藕詩實胡藏之作皆¶
足以資考據王士禎池北偶談尤稱其記王¶
復死節之事可補宋史之闕又稱其書流傳¶
<pb:KR3j0044_WYG_000-2b>¶
甚少此本為丹陽賀氏所藏而綏安謝兆申¶
所傳抄則亦可寳之笈矣惟塗山啟母一條¶
不能辨淮南子之妄而轉引後来誕語以實¶
之未免失之附㑹是則文士好竒之弊也乾¶
隆五十一年八月恭校上¶
¶
　　總纂官(臣)紀昀(臣)陸錫熊(臣)孫士毅¶
¶
　　總　校　官　(臣)　陸　費　墀¶
¶
¶
<pb:KR3j0044_WYG_000-3a>¶
　　蘆浦筆記原叙¶
¶
　　予服役海陬自賣鹽外無他職事官居獨員無同寮徃¶
來僻在村疃無媚學子相扣擊遥睇家山貧不能挈累¶
兀坐篝燈惟繙書以自娛凡先儒之訓傳歴代之故實¶
文字之訛舛地理之遷變皆得遡其源而循其流茍未¶
惬其心則紆軫而弗敢釋旁稽力探偶䆒竟其髣髴則¶
忻幸亦足以樂乆懼遺忘因併取疇昔所聞見者而筆¶
之册凡百餘事萃為十卷有未檢證者留俟續編顧獨¶
<pb:KR3j0044_WYG_000-3b>¶
學寡識安敢以為是将求印可于先覺之士儻改而正¶
諸是予之願也蘆浦乃廨宇之攸寓云嘉定癸酉中和¶
節清江劉昌詩興伯叙于通山閣¶
¶
¶
¶
¶
¶
¶
